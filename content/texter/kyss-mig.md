---
title: Kyss mig!
---

Det finns många olika sorters kyssar. Jag har provat ganska många men långt ifrån alla. Det finns kyssar sötare än vin, kyssar som smakar som honung, handkyssar, pannkyssar, slängkyssar, godnattpussar, avskedskyssar, påskpussar. Den artiga kindpussen har jag ibland med viss tveksamhet besvarat. Ok, låt oss vara vänner. Indianerna rökte fredspipor. Vi kysser varandra på kinderna. Det är så vi gör i Europa! Den blöta kindpussen från ett barnbarn är oemotståndlig. Inget inlindat bara ett självklart ”Jag tycker om dig moffa!”. 

Sen har vi den där puss, puss i telefonluren som i alla fall jag kan ha och mista. Kan vi kalla det slentrian? Kyss din maka så får du kyss tillbaka! Populär melodi 1958 och vad mer? Tonårskyssen, hur var det med den? Ta en Toy eller en Tenor. Tryck läpparna mot henne! In med tungan och slicka fram och tillbaka. Håll på en fem tio minuter och se vad som händer. Du hålle rpå att bli vuxen nu! Fint! Smakade halstablett eller pepparmint. Mest efterlängtade och besjungna kyssen är kanske den sensuella erotiska kyssen. Kiss me tonight in the moonlight! På en öde strand i framsätet på en amerikansk cabriolet.

Kyss mig på späcken! brukade mormor säga. Jag visste inte vad det var när jag var barn. Nu vet jag att det är gumfläsket men jag vet fortfarande inte var det sitter. “Any man who can drive safely while kissing a pretty girl is simply not giving the kiss th eattention it deserves” sa Albert Einstein. Låt oss följa Einstein i tanken. Han var ju smart. Vilken uppmärksamhet förtjänar en kyss?

Läs fortsättningen i min bok.

