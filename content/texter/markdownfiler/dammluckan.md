---
title: Dammluckan
---

<br>
<i>Som den lilla dammluckan<br>
pressat tillbaka vattnets fria flöde<br>
har vi alla pressats tillbaka<br>
Vattnet föll ändå nyfiket över kanten<br>
Ljudande, strömmande, forsande<br>
<br>
Långsamt slipades stenar till grus av eviga rörelser<br>
Långsamt så långsamt att det nästan inte märktes<br>
förändrades också vi<br>
<br>
Vattnet som försvann in under vägtrummorna<br>
upphörde aldrig att rinna, sjöns flöden tog aldrig slut<br>
enskildheten förblev så betydelselös i kretsloppen<br>
helheten, osvikligt evig<br>
<br>
Hela tiden skapade bäckarna för oss,<br>
när vi inte var där, ohörd musik<br>
<br>
Vattnet i våra kroppar färdades stundtals under isarna<br>
<br>
I vårsolen avvaktade det, skimrande<br>
<br>
Månen och stjärnorna reflekterades<br>
i de vattenspeglar som nu finns inom oss<br>
Snart faller vi alla åter över dammluckans kant<br>
i flöden omöjliga att stoppa<br>
<br></i>
<br>
<br>
Ur Lättuggat & Svårsmält<br>
[&larr; Tillbaka till hemsidan](/texter)
