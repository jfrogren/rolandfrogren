+++
title = "Om mig"
image = "baksida-beskuren.jpg"
type = "gallery"
+++

Roland Frögren (1952-2020) växte upp i Dalarna, utbildade sig till lärare vid Lärarhögskolan i Falun, vidareutbildade sig till talpedagog vid Lärarhögskolan i Stockholm och läste ekonomi vid Stockholms universitet. Yrkesmässigt tjänstgjorde han som lärare i Falun och Katrineholm, som rektor och lärare vid Svenska skolan i Dar es Salaam och Milano samt som lärare vid Europaskolan i Luxemburg, talpedagog och vuxenlärare.

Som nybliven pensionär puberterade han - såsom han själv beskrev det - om och återgick till den ungdom som han en gång avslutade. Det innebar för honom att han sökte sig tillbaka till tiden före yrkes- och familjelivets start och återupptog sitt måleriintresse och började skriva om sina livserfarenheter vilket resulterade i en bok som handlade om vem han en gång var och om vem han nu hade blivit. Roland beskrev detta som en utvecklande resa att på nytt börja måla, fotografera och skriva, och ville inspirera fler nyblivna pensionärer att göra detsamma. "Att utvecklas är aldrig för sent och kreativt skapande i alla former kan ge så mycket mer än vad man föreställt sig", var hans övertygelse.
