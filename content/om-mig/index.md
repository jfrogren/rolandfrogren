+++
title = "Om mig"
image = "baksida.jpg"
type = "gallery"
+++

Jag är uppväxt i Dalarna, lärarutbildad vid Lärarhögskolan i Falun, talpedagogutbildad vid Lärarhögskolan i Stockholm och ekonomiutbildad vid Stockholms universitet. Yrkesmässigt har jag bland annat tjänstgjort som lärare i Falun och Katrineholm, varit rektor och lärare vid Svenska skolan i Dar es Salaam och Milano samt lärare vid Europaskolan i Luxemburg, talpedagog och vuxenlärare.  

Som nybliven pensionär puberterade jag om och återgick till den ungdom som jag en gång avslutade. Det innebar för mig att jag sökte mig tillbaka till tiden före yrkes- och familjelivets start och återupptog mitt måleriintresse och började skriva om mina livserfarenheter vilket nu resulterat i en bok som handlar om vem jag en gång var och om vem jag nu blivit. För mig har det varit en utvecklande resa att på nytt börja måla, fotografera och skriva. Något som jag föreslår att fler nyblivna pensionärer gott kan göra. Att utvecklas är aldrig för sent och kreativt skapande i alla former kan ge så mycket mer än vad man föreställt sig.

<script defer src="https://cdn.commento.io/js/commento.js"></script>
<div id="commento"></div>
